<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="./sass/main.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Raleway:ital,wght@0,300;0,400;1,700&display=swap" rel="stylesheet">
</head>
<body>

    <nav class="nav">
        <ul class="nav__list">
            <li class="nav__item"><a class="nav__link" href="#footer">About</a></li>
            <li class="nav__item"><a class="nav__link" href="#beginning">Article</a></li>
            <li class="nav__item"><a class="nav__link" href="#footer">Footer</a></li>
        </ul>
    </nav>



    <header class="header">
        <div class="header__img">
            <div class="header__text">
                <h1 class="header__h1">how to learn</h1>
            </div>
        </div>       
    </header>

    <div class="wrapper">               
        <main class="main" id="article-start">
            <p class="main__intro" id="beginning">
                Tematem tego artykułu są moje przemyślenia na temat rozwoju dziecka oraz osoby dorosłej. Przemyślenia opieram na podstawie moich dotychczasowych obserwacji oraz literaturze poświęconej psychologii oraz rozwojowi człowieka.
            </p>
            <p class="main__header">
                <h2>Krótki wstęp</h2>
            </p>
            <p class="main__paragraph">            
                Jeśli spojrzymy na człowieka z perspektywy biologii dostrzeżemy cechy szczególne dla gatunku. Każdy z nas potrafi wyróżnić to co charakteryzuje nas jako ludzi np. wyprostowana postawa, kończyny dolne, górne, budowa twarzy i czaszki, proporcje. To różni nas od innych gatunków zamieszkujących nasz wspólny ekosystem - Ziemię. Na budowę człowieka składają się również części niewidoczne tj organy wewnętrzne, które zbudowane są z tkanek. Tkanki z kolei zbudowane są z komórek, które to są dla nas niewidoczne gołym okiem. Jeśli powiększylibyśmy je pod mikroskopem, moglibyśmy wyróżnić tzw. organelle czyli narządy wewnętrzne komórki. Możemy zatem zauważyć, że złożona struktura taka jak człowiek zawiera w sobie różne organy, które pozwalają jej na działanie procesów potrzebnych do życia. Taka sama sytuacja występuje w znacznie mniejszych cząstkach budujących nas samych czyli komórkach. Idąc dalej, komórki te możemy rozbić na jeszcze mniejsze elementy składowe – atomy. Atomy czyli nieorganiczne cząsteczki, z których zbudowane jest wszystko co nas otacza. Moglibyśmy zatrzymać się w tym miejscu i zadać pytanie – jak materia nieożywiona tworzy tę ożywioną? Jak to jest, że połączone ze sobą pierwiatki, nagle zaczynają widzieć, czuć i myśleć? Czy nie jest tak, że zbiory atomów połączone ze sobą i tworzące organizmy żywe badają siebie? To pytanie na wstępie zmusza do refleksji i pozwala na uświadomienie sobie jak złożony i skomplikowany jest świat, oraz to, że przed nami jest jeszcze wiele do odkrycia zanim zrozumiemy mechanizmy rządzące tym światem.
            </p>
            <p class="main__header">
                <h2>Mózg</h2>
            </p> 
            <p class="main__paragraph">
                Ludzki mózg składa się z około 86 miliardów komórek nerwowych (tzw neuronów) i waży około półtora kilograma. Jeśli porównamy go do komputera, to możemy rozróżnić to co nazywamy danymi wejściowymi (input) oraz to jak je interpretujemy (output). Wszystko co odbieramy zmysłami, obrazy, dzwięki, smaki jest następnie przetwarzane, a w wynikiem jest to jak się zachowamy po odebraniu tych informacji. Pomijając kwestie, w które wyposażyła nas natura jak np to żeby trzymać się z daleka od zapachu spalenizny, czy unikanie jedzenia o nieprzyjemnym smaku, wielu innych reakcji uczymy się obserwując otaczające nas środowisko.
                Ponadto mózg reguluje działanie poszczególnych narządów wewnętrznych oraz całych układów – nie musimy się zastanawiać jak to robi, to się po prostu dzieje. Żeby lepiej zobrazować ten proces możemy znowu posłużyć się informatyczną terminologią - nasze mózgi w pakiecie startowym otrzymują „sterowniki” potrzebne do obsługi wszystkich narządów. Zauważmy, że nigdy nie uczyliśmy się jak często mamy wykonywać np. skurcze mięśnia sercowego czy jak odbierać obraz widziany oczami. Komórkami tworzące nasz mózg nazywamy neuronami, łączą się one poprzez włókna nerwowe zwane aksonami. W ciele człowieka wszystkie komórki obumierają i rodzą się bez końca, wszystkie oprócz neuronów – to jedyne komórki, które towarzyszą nam przez całe życie, aż do śmierci. To one determinują kim i jacy jesteśmy. Wszystko czego w życiu doświadczamy, nasza osobowość, "talenty", wykształcenie, słownictwo czy wspomnienia, wszystko to jest zapisane w „indywidualnej architekturze neuronowej”. Nie istnieją na świecie dwa takie same mózgi, nawet u bliźniąt. Ciało neuronu nazywamy somą, która to jest niezwykle mała (4 mikrometry czyli 4 milionowe części metra szerokości), jednak w niektórych przypadkach komórka ta może rozciągać się na wiele centymetrów. To co definiuje jej długość to akson – każda komórka posiada tylko jeden, który niczym kabel przenosi informację do innych komórek nerwowych. Z drugiej strony neuronu znajdują się dendryty, każdy neuron posiada wiele takich wypustek (dendrytów), których rolą jest wychwytywanie informacji i wprowadzenie ich do komórki. Wyróżniamy neurony odpowiadające za czucie, które odbierają sygnały płynące z narządów jak skóra czy oczy. Kolejną grupą neuronów są neurony ruchowe, które przekazują sygnały motoryczne z ośrodkowego układu nerwowego przez kręgosłup np. do palców u stóp. Wyróżniamy jeszcze trzecią grupę interneuronów, czyli wszystkich pozostałych, które odpowiadają za tzw. inteligencję za pomocą sieci zawiłych powiązań. Wymiana informacji między komórkami nerwowymi następuje poprzez synapsy. Każda synapsa składa się z końcówki nadawczej oraz końcówki odbiorczej, a także szczeliny pomiędzy nimi, zwanej szczeliną synaptyczną. Każda „rozmowa” neuronów generowana jest poprzez serię różnych cząsteczek tzw. neuroprzekaźników, które zostają „włączone” na życzenie komórki. Polecenia te przychodzą w postaci potencjałów czynnościowych (trwających milisekundy zmian napięcia elektrycznego), które to prowadzą do wydzielenia neuroprzekaźników (tj. dopamina, serotonina czy noradrenalina) w kierunku komórki odbiorczej. Dendryty (dendron - po grecku drzewo) stanowią swoisty las, splątany miliardami gałęzi i liści. Wszystkie połączone są tak by mogły za pomocą aksonu (każda komórka posiada tylko jeden) przesyłać między sobą informacje z jednego krańca na drugi. Funkcją aksonu jest posyłanie informacji do innych neuronów, dla uproszczenia możemy go nazwać „autorstradą”. Akson może rozciągać się na dziesiątki centymetrów, co jest gigantyczną wielkością w świecie komórkowym. Akson ma stałą średnicę, póki nie dzieli się na mniejsze odgałęzienia nadawcze znane jako zakończenia aksonu. Połączone są one synaptycznie z innymi neuronami. Zadaniem aksonu jest przesyłanie informacji nie tylko na duże odległości, ale także z dużą prędkością. W niektórych przypadkach może osiągnąć nawet 720 km/h co jest równe 200 m/s. Prędkości, z którymi przesyłane są informacje zależą od kliku czynników tj. średnica aksonu, a przede wszystkim grubość otoczki mielinowej, która to osłania go przed zakłóceniami z zewnątrz. Połączenia między neuronami wzmacniają się im częściej są używane – czyli pod wpływem wzrostu liczby impulsów elektrycznych. Soma – jest to część neuronu otaczająca jądro komórkowe. W jądrze komórkowym znajduje się DNA, które zawiera wszystkie potrzebne informacje by budować potrzebne do życia białka, a także wytwarza RNA, za pośrednictwem którego te białka są syntezowane. 
            </p>
            <p class="main__header">
                <h2>Synapsa</h2>
            </p>
            <p class="main__paragraph">
                – jest to końcówka neuronu i zarazem punkt łączący zakończenia aksonu jednego z neuronów (presynaptycznego) z dendrytami neuronu postsynaptycznego. Co ciekawe nie ma między nimi bezpośredniego kontaktu. Ten brak kontaktu nazywamy szczeliną synaptyczną i to tam rozpoczyna się proces rozmowy (w chemicznym języku) między neuronami. Zakończenie aksonu zawiera pęcherzyki, które z kolei wydzielają neuroprzekaźniki, które pokonują szczelinę synaptyczną i kontaktują się z receptorami drugiego neuronu. Dzięki tym połączeniom jesteśmy w stanie zauważyć płynący czas, wspominać, planować i być obecnym w chwili czytania tego artykułu. 
            </p> 
            <p class="main__header">
                <h2>Neuroprzekaźniki</h2>
            </p> 
            <p class="main__paragraph">
                – w każdej sekundzie naszego życia miliony malutkich cząsteczek bez przerwy opuszczają pęcherzyki jednego neuronu, „przechodzą” przez szczelinę synaptyczną i łączą się z receptorami drugiego neuronu, a każda z tych cząstek przenosi swoją chemiczną wiadomość. Neuroprzekaźniki są potrzebne mózgowi do przekazywania instrukcji np. o biciu serca, oddychaniu czy trawieniu. Cząsteczki te są niezbędne także do tego, żeby nakazać organizmowi odpoczynek, koncentrację, czy uczenie się. Sam proces przekazywania informacji może mieć charakter pobudzający lub hamujący, zależnie od tego jakie neuroprzekaźniki wyruszą z neuronu oraz jakie receptory je przechwycą. Każdy neuron odbiorczy może być połączony z tysiącami innych, zatem jednocześnie odbiera impulsy z setek tysięcy synaps. Neuroprzekaźniki pobudzające dążą do zwiększenia napięcia elektrycznego na najbliższej błonie, a te hamujące do zmniejszenia. Jeśli wyniki tego przekracza poziom progowy (zazwyczaj około 30 miliwoltów) komórka nerwowa uruchamia potencjał czynnościowy, by nakazać wystrzał kolejnych neuroprzekaźników. Jeśli natomiast poziom progowy nie został przekroczony, na tym kończy się sprawa. Ta prosta matematyka jednak nie obrazuje wszystkich kombinacji przewodnictwa między neuronami. Wachlarz możliwości jest ogromny na tyle, że pozwala nam na myślenie, wspomnienia i emocje. 
            </p>                                                               

            <p class="main__header">
                <h2>Jak się uczyć matematyki?</h2>  
            </p>
            <p class="main__paragraph">
                Tekst stanowi moje spostrzeżenia na temat procesu nauki matematyki. Wpływu jaki ma na nas wychowanie i jak wiąże się to z osiąganiem sukcesów w naukach ścisłych. 
                Matematyka jest opisem zjawisk zachodzących w przyrodzie. Jest w jej każdym aspekcie: biologii (wiązania różnego typu, genotypie, przy procesach rozrodczych), fizyce (kiedy opisuje zjawiska, które obserwujemy) czy chemii (w tym przypadku musimy sobie wyobrazić jak zachowują się atomy). Proces nauki rozpoczynamy pod okiem rodziców, to oni kontrolują nasze postępy, motywują do odrabiania prac domowych, zachęcają do brania udziału w różnych konkursach czy zawodach sportowych. Często możemy zauważyć zależność między tym jakimi środkami dyspozują rodzice, a ilością zajęć dodatkowych, na które uczęszczają ich dzieci. Rodzice posiadający większe zasoby bardziej drobiazgowo planują czas wolny swoich dzieci zapisując je na różne zajęcia pozalekcyjne. Wśród rodzin nieposiadających dużych zasobów czas wolny dzieci jest marginalizowany, są pozostawione sobie i bardzo podatne na wpływ środowiska. Takie dzieci nie są uczone naturalnego zarządzania czasem, ich plan dnia po szkole ogranicza się ewentualnie do odrobienia pracy domowej, reszta czasu jest oddawana w ich ręce. Takie dzieci swój czas często spędzają na dworze, bawiąc się z rówieśnikami, imprezując albo oglądając telewizję czy grając w gry wideo. Dzieci wychowujące się w biedniejszych rodzinach często „niejako same” decydują o rozwijaniu swoich zainteresowań. Często odbywa się to poprzez zainteresowanie tym co jest w danej chwili modne wśród grupy znajomych, coś czym można zaimponować reszcie itd. Rodzice takich dzieci raczej obserwują niż wytyczają jakąś drogę swoim dzieciom. 
                Styl rodzicielstwa z klasy średniej „współkształtowanie uzdolnień” polega na podejmowaniu prób aktywnego rozwijania i kształtowania zdolności, opinii i umiejętności dziecka”. Biedni rodzice z reguły realizują strategię „naturalnego rozwoju”, są świadomi odpowiedzialności za los dzieci, lecz pozwalają im dorastać i rozwijać się bez ich interwencji.  <span>Poza schematem Malcolm Gladwell</span> 
                Kiedy rodzice sami osiągnęli sukces bądź opanowali jakąś umiejętność w dobrym lub bardzo dobrym stopniu, będą wiedzieli jak ważne jest to w perspektywie osiągnięcia sukcesu edukacyjnego ich dzieci. Być może nie czytali książek o rozwoju dziecka, jednak sami podświadomie wiedzą co jest istotne i chcą by dziecko podążało drogą, którą oni sami przeszli. Angażują środki w to by dzieci uczęszczały na zajęcia dodatkowe, wiedzą jakie z tych zajęć mogą przynieść sukcesy, a sami swoją postawą życiową pokazują że wytrwałość, porządek i zaangażowanie mają przełożenie na późniejszy sukces. Zdaję sobie sprawę, że żadna rodzina nie jest idealna, są jednak te w których łatwiej o wypracowanie właściwych metod rozwoju dziecka niż u innych. 
                Obserwując już jako dorosła osoba zachowania młodych rodziców zauważyłem, że część z nich widząc dziecko które nie może w ciągu kilku sekund rozwiązać prostego (z ich perspektywy problemu) wyręczają je, rozwiązują problem za nich. Niektórzy rodzice nie potrafią się wczuć w rolę dziecka, które stara się ułożyć klocki w zadane przez rodzica formy, bądź poturlać kółka, rzucić w odpowiedni sposób czy kopnąć piłkę. Nie dopuszczają możliwości długiego rozwiązywania takich prostych z ich perspektywy problemów. Moim zdaniem jest to błąd – dziecko ucząc się chodzić upada niezliczoną ilość razy, co by było gdyby rodzice nie pozwolili dziecku popełniać tych błędów?
                Popełnianie błędów jest kluczowe w procesie edukacji, to że obecnie błędy postrzegane są jako złe nie powinno mieć miejsca. Błędy mówią nam co należy skorygować, poprawić żeby robić coś dobrze, nie odziedziczyliśmy w genach umiejętności mówienia czy liczenia, to jest efektem prób i błędów, które popełniamy w długim procesie nauki. Według mnie istotną rolą rodzica jest umożliwienie dziecku popełniania błędów, pomoc w szukaniu zainteresowań umożliwiając próbowanie różnych rzeczy, aż znajdzie to co będzie robiło i sprawiało mu przyjemność. Jeśli zaś rodzic pozostawia wszystkie wybory dziecku, które wychowuje się w danej grupie ludzi, prawdopodobnie autorytetu będzie szukało w znajomych. Jeśli ci znajomi, mieli podobną sytuację rodzinną, to wypadkową takiego modelu wychowania będzie brak zorientowania na konkretny cel w dalszym życiu (nie mam tutaj na myśli bycia bogatym bo to pragnienie większości młodych ludzi). Jeśli przyjrzymy się rodzinom patologicznym istnieją dwie drogi rozwoju - pierwsza prowadzi poprzez niechęć bądź bardziej prawdopodobne nienawiść do środowiska, w którym się wychowuje i chce je jak najszybciej opuścić, dzięki czemu nie przesiąka do końca brakiem zaangażowania rodziców i może osiągnąć sukces w życiu. Drugą drogą jest pogodzenie się z sytuacją i powielanie nabytych wzorców. Te wzorce wynoszone są z domu, a następnie eskalowane w bliskim środowisku. Utarło się również powiedzenie, że matematyka poza oczywiście tą prostą mam na myśli matematykę na poziomie szkoły podstawowej się w życiu nie przydaje. Takie stwierdzenie spotkałem wielokrotnie w swoim środowisku rodzinnym, a w późniejszym czasie utrwaliłem i dzieliłem się nim również z rówieśnikami w szkole (co nie było unikatowe ponieważ wielu moich znajomych wyniosło takie spostrzeżenia z domu). 
            </p>

            <p class="main__header">
                <h2>Koncentracja</h2>
            </p>
            <p class="main__paragraph">
                W tym miejscu chciałbym opisać jedną z istotniejszych rzeczy w procesie skutecznej nauki. Nauka wiąże się z zapamiętywaniem sporej ilości danych, jeśli jednak nasz umysł jest rozproszony, a w dzisiejszych czasach nietrudno o rozproszenie. Przykładów jest wiele, ale do najpopularniejszych możemy zaliczyć smartfony, komputery (wiele otwartych kart przeglądarki), ciągłe powiadomienia,  posiadanie dużej ilości rzeczy, która może nas skłaniać to zmiany planów nauki, przykładowo gitara stojąca obok łóżka, sztanga, czy piłka. Powodują one rozproszenie umysłu i w konsekwencji wydłużają proces przejścia do fazy skupienia. Pokusa spotkań lub rozmów ze znajomymi, których mamy w zasięgu ręki dzięki telefonom i Internecie. Dostęp do wszechobecnych social media, które oferują ogromną ilość bodźców pozostających w naszej podświadomości i nie pozwalających na skuteczną koncentrację. Przedstawię tutaj przykład badań Clifforda Nassa (profesora komunikacji na University of Stanford, eksperta od interakcji człowiek-komputer). Jego badania wykazały negatywny wpływ na mózg człowieka podczas wielogodzinnego przesiadywania w Internecie. Podczas wywiadu z 2010r. Nass podsumował badania w następujący sposób „mamy więc wagę, która pozwala podzielić ludzi na dwie grupy: jedna przez cały czas wykonuje wiele zadań jednocześnie, a druga robi to rzadko. Różnice są niesamowite. Ludzie z pierwszej grupy nie umieją oddzielić ziarna od plew. Nie potrafią niczego zapamiętać, są stale rozkojarzeni. Pobudzają znacznie rozleglejsze partie mózgu, niż wymaga to wykonywane zadanie. Można powiedzieć, że są umysłowymi wrakami.” Ness został zapytany o to, czy osoby stale rozkojarzone są tego świadome. Na co Nass odpowiedział: „Ludzi, z którymi rozmawialiśmy, ciągle powtarzali – „kiedy naprawdę muszę się skoncentrować, wyłączam wszystko i jestem skupiony jak promień lasera”. Niestety, wyrobili w sobie nawyki umysłowe, które nie pozwalają im być skupionymi jak promień lasera. Są pochłaniaczami informacyjnej sieczki. Nie umieją się nie rozpraszać”. Nass odkrył, że kiedy mózg zostanie przyzwyczajony do rozpraszania swojej uwagi na życzenie, trudno będzie mu pozbyć się tego nałogu, nawet w przypadku nagłego wymogu koncentracji. Mówiąc ściślej: jeśli każdą chwilę potencjalnej nudy w życiu – np. stanie pięć minut w kolejce, albo oczekiwania na umówioną osobę jest wypełniona przeglądaniem wiadomości czy social media na smarfonie to nasz mózg został już trwale przeprogramowany. Efektem tego jest już niezdolność do pracy głębokiej. 
                Nowe połączenia nerwowe w mózgu budują się w czasie rozwiązywania problemów samemu. Jest to kluczowe w przypadku nauki matematyki. Przez sześć lat szkoły podstawowej moje oceny były dobre, jednak było to tylko złudzenie, ponieważ nie skupiałem się na szczegółach nauki przedmiotów ścisłych. Traktowałem je jak przedmioty humanistyczne, gdzie wystarczy wysłuchać wykładu i cała wiedza z niego jest zapamiętywana. Lekcje matematyki w szkole podstawowej prowadziła młoda nauczycielka, która była wymagająca i bardziej spostrzegawcza niż większość nauczycieli. Przed każdą lekcją razem z kolegami stresowaliśmy się czy uda nam się rozwiązać zadanie przy tablicy. Często obliczaliśmy który przykład przypadnie nam w kolejce i rozwiązywaliśmy go wcześniej. Inne osoby, które nie stresowały się matematyką mogą przypomnieć sobie strach związany z innymi aktywnościami (np strach przed wodą) czy przedmiotami, które sprawiały im problemy. Ludzie, którzy mnie w tamtym czasie otaczali mieli podobne podejście do matematyki, a przecież nie chodziło o to żeby przedstawiać matematykę jako coś czego należy się bać, należy przedstawić matematykę jako coś co pobudza nasz umysł (niestety w tamtym okresie kojarzyła się ona głównie z czymś trudnym niemalże mistycznym oraz nie do końca potrzebnym).
                Dodatkowo na matematykę nałożona jest dodatkowa presja ze strony rodziców, że jest to przedmiot ważny, a jest ważny ze względu na jego rzekomą trudność, która często jest wpajana przez rodziców, którzy tej matematyki nie rozumieli. W tym przypadku należy jednak zwrócić uwagę, że każdy ma „wgrany” naturalny talent matematyczny. Nasze mózgi są wprost stworzone do dokonywania skomplikowanych obliczeń matematycznych. Jako przykład wziąć np. łapanie piłki, omijanie dziury, manewr wyprzedzania, rzucania kamieniem do ruchomego celu. Te obliczenia wykonujemy nieświadomie, nie wiedząc o tym. Każdy człowiek ma naturalne zdolności do matematyki i przedmiotów ścisłych, musimy jedynie opanować ten „język”, a także proces uczenia się. Do tej pory neurobiologom udało się wyróżnić dwa rodzaje połączeń, pomiędzy którymi przełącza się nasz mózg. Są to stan aktywności poznawczej (nazywany stanem skupienia) oraz stan odprężenia i spoczynku (zwany stan rozproszenia). Obydwa stany są bardzo istotne dla procesu uczenia się. Ważne jest to, że nie możemy znajdować się w obu stanach równocześnie – albo jesteśmy skupieni, albo rozproszeni. Myślenie w stanie aktywności poznawczej jest niezwykle istotne w procesie uczenia się matematyki i innych przedmiotów ścisłych. Kiedy koncentrujemy się na problemie rozwiązując zadania, nawiązujemy nowe połączenia między komórkami nerwowymi, żeby proces utrwalił się potrzebujemy jeszcze powtórki tego materiału, toteż w szkołach przyjęty jest system nauki, a następnie sprawdzenia tej wiedzy na sprawdzianach czy testach. Kiedy już utrwalimy połączenia nerwowe w mózgu możemy przejść do kolejnego stanu (rozproszenia). Pozwala ono zobaczyć rozwiązanie problemu nad którym zastanawialiśmy się w stanie skupienia. Tryb ten pozwala na dostrzeżenie szerszego kontekstu, może odnosić się do wiedzy ogólnej, pomocnej do rozwiązania problemu. Czemu szybko zapominamy języka, którego uczyliśmy się w szkole podstawowej/średniej/na studiach, czemu zapominamy jak rozwiązywać zadania, równania, logarytmy, pochodne itd.? Jest to spowodowane brakiem powtórek. Połączenia między neuronami które wytworzyliśmy w procesie nauki po długim okresie nieużywania zanikają. Jest to normalny proces, programy do oczyszczania komputerów działają podobnie – znajdują rzadko używane aplikacje i proszą użytkownika o zgodę na ich usunięcie. Mózg nie prosi o usunięcie nieużywanych połączeń – po prostu robi to samoczynnie. Skuteczną metodą pozwalającą na nauczenie się materiału jest próba jego odtworzenia po przeczytaniu. Często mamy iluzję znajomości danego zagadnienia bezpośrednio po przeczytaniu jakiejś książki/artykułu. Jednak każdego dnia pamiętamy coraz mniej. Rozwiązaniem tego problemu jest próba opowiedzenia tego wyobrażonej osobie/osobom, wtedy nasz układ nerwowy jest pobudzony, jesteśmy w stanie skupienia, zatem tworzymy trwałe połączenia nerwowe. Ważne jest samodzielne rozwiązywanie problemów, a nie zapamiętywanie gotowych rozwiązań gdyż te szybko utracimy. Przedstawię tutaj polecaną metodę skutecznej nauki, którą opracował Richard Feynman (amerykański fizyk teoretyk, laureat nagrody Nobla za niezależne stworzenie relatywistycznej elektrodynamiki kwantowej w 1965 r.). Cały proces zawarty jest w czterech krokach. Pierwszym z nich jest zapisanie to, czego chcemy nauczyć na kartce papieru, następnie wypisanie tego co już wiemy na ten temat używając prostego słownictwa, na tyle prostego żeby mogło je zrozumieć dziecko. Zapisując cały proces, który chcemy wyłożyć krok po kroku używając możliwie jak najprostszego słownictwa zmusza nasz umysł do zrozumienia zagadnienia na głębszym poziomie. Pozwala zaobserwować podstawowe relacje, na których bazuje dana idea bez zasłaniania się trudnym fachowym słownictwem. Kiedy po pierwszym etapie zorientujemy się, że mamy pewne braki, że nie potrafimy w tak oczywisty sposób wytłumaczyć mechanizmów działania danego procesu pozwala nam zauważyć nasze braki. W tym momencie zaczyna się właśnie proces uczenia – kiedy uświadomimy sobie jakie mamy braki zaczynamy szukać materiałów, żeby je zniwelować. W kroku trzecim kiedy już zdaliśmy sobie sprawę, że nie wiemy wszystkiego, ale wiedzę tę uzupełniliśmy w punkcie drugim należy sprawdzić czy nasze notatki nie mają trudnego do zrozumienia słownictwa. Następnie musimy wszystko połączyć w prostą w przekazie opowieść. Czytamy ją głośno sprawdzając czy na każdy etapie jest ona zrozumiała. Jeżeli pojawią się jakieś niejasne fragmenty musimy je poprawić. Jeżeli wszystko jest logiczne, spójne i łatwe w przekazie temat jest opanowany. W kroku czwartym możemy się przekonać czy potrafimy opowiedzieć o danym zagadnieniu angażując w to inna osobę. 
            
                Samo przyglądanie się rozwiązaniu danego problemu i myślenie, że już się je zna jest jedną z najbardziej rozpowszechnionych iluzji w procesie uczenia. Informacje muszą być utrwalone w pamięci na tyle dobrze, żeby podczas egzaminu móc odwołać się do niej jak do wyszukiwarki internetowej. Żeby utrwalić dane informacje niezbędne jest wykonanie sporej ilości powtórzeń. Niestety są one dla dziecka czy dorosłego po prostu nudne. Trochę tak jakby kazać muzykom grać przez kilkadziesiąt lat tę samą piosenkę. Rolą nauczyciela czy rodzica powinno być wytłumaczenie jak ważne jest powtarzanie materiału w kontekście jego pełnego przyswojenia oraz próba zrobienia tego w jak najbardziej efektywny sposób. Nie jesteśmy w stanie nauczyć się matematyki, ani innych przedmiotów ścisłych bez odpowiedniej ilości powtórzeń, tak jak nie jesteśmy w stanie nauczyć się gry na instrumentach, chodzenia, jazdy na rowerze itd. bez wykonania odpowiedniej ilości ćwiczeń. Takie schematyczne działania sprzyjają tworzeniu solidnych wzorców neuronowych. Zatem wyolbrzymiane przez rodziców, pedagogów „problemy z matematyką” nie wynikają bezpośrednie z niemożliwości jej zrozumienia, a raczej z prokrastynacji (czyli ogólnie mówiąc przekładaniem rzeczy do zrobienia na później) jest to nawyk występujący u dużej ilości osób i jest przyczyną trudności w nauce w ogóle. Mamy tendencję do wybierania tego co jest prostsze i zapewni dopływ dopaminy do mózgu. Matematyka czy inne przedmioty ścisłe nie jest łatwa, a ludzie odczuwają niechęć do czegoś, w czym nie są dobrzy. Prokrastynacja utrudnia nam skuteczną naukę rzeczy, które wymagają systematycznych ćwiczeń i połączenia wiedzy w jedną całość. Jest to jednak nawyk i jest on jak najbardziej możliwy do zmiany. Prześledźmy teraz jak to wygląda z perspektywy nas samych.
            </p>
            <p class="main__header">
                <h2>Prokrastynacja</h2> 
            </p>                
            <p class="main__paragraph">
                W piątkowy wieczór zakładamy, że cały weekend spędzimy ucząc się do ważnego sprawdzianu. W sobotę rano, stwierdzamy że mamy jeszcze dużo czasu, zatem możemy zabrać się za zadania za godzinę czy dwie. Kiedy wreszcie siadamy do biurka i patrzymy na podręcznik odczuwamy lekki dyskomfort, ośrodki w mózgu odpowiedzialne za ból uaktywniają się w przewidywaniu trudnych do rozwiązania zadań. Zaczynamy wyobrażać sobie trudy kolejnych godzin spędzonych nad książką i samo to wydaje się już nam mało atrakcyjne. Odwlekamy chwilę otwarcia książki i rozglądamy się po pomieszczeniu, zauważamy komputer, telefon, ciekawą książkę, to już wydaje się bardziej interesujące – w końcu nie spędzę nad tym wiele czasu – wystarczy spojrzeć czy ktoś do nas nie napisał, albo szybko przejrzeć co się dzieje na świecie. Uruchamia się spirala pozytywnych doznań, jeden artykuł, odnośnik do następnego, przecież to takie ciekawe, jeszcze dziesięć minut, albo sprawdzę co odpisali na grupie. Dwie godziny później nie otworzyliśmy nawet książki, pojawiło się uczucie głodu, zatem należałoby coś zjeść. Po zjedzeniu czas na chwilę odpoczynku – może zacznę za trzydzieści minut – będzie pełna godzina. Jest to typowy przykład prokrastynacji. Podczas myślenia o tym, czego nie lubimy uaktywniają się ośrodki bólu, przenosimy uwagę na coś co jest przyjemniejsze i finalnie nie poświęcamy czasu na to co przyniesie nam korzyść. Nawyk staje się uzależnieniem, to co przynosi nam krótkotrwałą przyjemność odrywa nas od rzeczywistych problemów, stajemy się mniej dokładni, bardziej rozproszeni, przekładamy wszystko na ostatnią chwilę, rośnie poczucie stresu i zaczynamy się obwiniać. Szukamy wymówek, przecież to jest zbyt trudne żeby to zrozumieć, wybieramy coraz prostsze rozwiązania i błądzimy myślami kiedy będziemy mieli inną możliwość do poświęcenia czasu nauce. Z czasem nawyk utrwala się i wydaje nam się, że nie istnieje już nic co mogłoby spowodować jego zmianę. Proces powstawania nawyku możemy porównać do pętli. Pierwszym punktem jest wskazówka, coś co mówi mózgowi aby przeszedł w tryb automatyczny np. widząc okno przeglądarki. Następnym punktem jest zwyczaj – w przeglądarce wpisujemy hasła. Ostatnim punktem jest nagroda, jeśli to co wpisaliśmy wcześniej nas interesowało, wzbudziło pozytywne emocje, otrzymujemy zastrzyk dopaminy i zapamiętujemy schemat działania. Z czasem coraz bardziej automatyzujemy to działanie, aż w końcu nieświadomie tworzymy w naszym mózgu pętle nawyku. Nawyki pozwalają nam jednak zaoszczędzić energię, uwolnić umysł i zajmować się czymś innym. Przykładem może być zamykanie drzwi na klucz po wyjściu z domu. Robimy to tak często, że zdarza nam się po pewnym czasie wrócić myślami do momentu wyjścia z domu – czy na pewno je zamknęliśmy Takich nawyków mamy więcej, ale dzięki temu że je mamy nie musimy za każdym razem koncentrować na wielu czynnościach, a to oszczędza energię.
                Jak sprawić by nawyki pomogły nam unikać prokrastynacji? 
                Kluczem do zrozumienia jak zmienić swoje złe nawyki w dobre jest uświadomienie sobie bodźca, który wywołuje dane zachowanie. Musimy dokładnie rozpoznać co jest sygnałem do uruchomienia złego nawyku. Może to być dioda telefonu, otwarta karta przeglądarki z interesująca nas stroną, ktoś znajomy, ulubiony produkt. Problem z prokrastynacją polega na tym, że nawyk jest automatyczny i nie zdajemy sobie sprawy kiedy wpadamy w jego wir. Kiedy największym rozpraszaczem jest nasz telefon, po prostu schowajmy go z pola widzenia, jeśli jest to jakiś produkt, po prostu pozbądźmy się go z domu. Zróbmy listę zadań do zrobienia, kiedy coś zapisujemy to tak jakbyśmy spisywali umowę między sobą, jest to dużo bardziej zobowiązujące niż trzymanie „w pamięci” rzeczy do zrobienia. Niewywiązanie się z tego co zapisaliśmy, jest dla nas dużo bardziej bolesne. Usuńmy źródła naszych rozproszeń kiedy mamy do wykonania konkretną pracę. W sieci jedną z bardziej popularnych metod na przezwyciężenie prokrastynacji jest technika pomodoro (ustawianie minutnika na 25 min). Czas ten musi być poświęcony konkretnemu zadaniu, nie możemy w tym czasie rozproszyć się żadnym innym sygnałem, z czasem możemy zwiększać ten czas do osiągniecia zamierzonych celów. Dobrze jest też przed zaczęciem nauki uzupełnić zasoby energetyczne, tak by nie rozpraszała nas myśl żeby pójść do kuchni po jakąś przekąskę. Wreszcie finalnie, po ukończeniu jakiegoś zadania, bądź jego części należy się w jakiś sposób nagrodzić. Może to być przejrzenie ulubionej strony, bądź przesłuchanie piosenki. Należy jednak uważać żeby nie wpaść przy tym w spiralę trwonienia czasu. Warto jednak dłużej zastanowić się nad nagrodą i być może wybrać coś co nie kojarzy się ze złym nawykiem, tak by stworzyć nowy wzorzec połączeń synaptycznych. Jeśli zorientujesz się, że unikasz niektórych zadań jak nauka matematyki, ponieważ wywołują u Ciebie strach czy inne negatywne uczucia, istnieje świetny sposób by to zmienić: musisz nauczyć się koncentrować na procesie, nie na finalnym produkcie. Mam tutaj na myśli, żeby przed wzięciem do ręki podręcznika nie myśleć o maturze czy egzaminie i ile materiału musimy przerobić, a o samym procesie, samej nauce, najbliższym zadaniu. Każda chwila spędzona nad książkami, nawet jeśli jest to kilkanaście minut, daje poczucie zadowolenia, że jednak udało nam się zmotywować do nauki. Jestem przekonany, że kiedy uda nam się już zabrać do zrobienia czegoś, to szybko przerodzi się to w więcej niż kilkanaście minut – musimy tylko unikać rozpraszaczy, o których pisałem wyżej. Na świecie jest mnóstwo osób, które zadowalają się życiem poniżej swoich możliwości, ponieważ poprzez brak wiary w swoje siły, środowisko w którym dorastają bądź się obracają  nie nauczyły się działać, nie chciały się wychylać ponieważ bały się negatywnej reakcji, obgadywania czy wyśmiewania. Największą zaletą ludzi, którzy odnieśli sukces jest ich umiejętność motywowania się do działania. Wiele osób poddaje się prądowi swojego życia, nie ustalają kierunku, po prostu dają się nieść. Często obracając się wśród tych samych ludzi, czytając wciąż podobne rzeczy, skupiając się na negatywnych stronach życia, nawet nie uświadamiamy sobie, że tuż za rogiem czeka nas coś lepszego, wystarczy że spróbujemy. Jeśli naprawdę będziemy pragnąć zmiany, to się wydarzy. Jedynie albo (aż) co musimy zrobić to podjąć próbę, wytyczyć sobie nowy cel, otworzyć umysł i spróbować. To do czego przywykliśmy wydaje się niezwykle komfortowe, nie wychylając się zawsze mamy wymówki, że inni wiodą podobne życia, musimy sobie uświadomić jedno, czy chcemy całe życie przeglądać mało znaczące wiadomości od znajomych, czytać informacje które w niewielkim stopniu nam się przydadzą czy po prostu wziąć życie w swoje ręce. Często jest tak, że wiemy co byśmy chcieli mieć, co byśmy kupili gdybyśmy mieli dość pieniędzy, nie wiemy jednak kim chcemy być i co robić, a to jest najważniejsze. Zastanówmy się czemu często nie podejmujemy żadnych działań ku poprawie swojego życia? Być może dlatego, jest tak że osoby które nie nauczyły się uczyć, nie doprowadziły jakiejś rzeczy do dobrego poziomu nie są w stanie wyobrazić siebie w jakiejś konkretnej profesji. Innymi słowy, jeśli nie nauczyliśmy się starać  (a z zasady, dążymy do rzeczy o które się trzeba starać), nie jesteśmy w stanie poświęcić się jakiejś sprawie, pozostawiamy siebie do dyspozycji życiu – nie kierujemy nim. Czy jest to spowodowane strachem przed porażką, nieprzychylnymi komentarzami ze strony znajomych, że wyrywasz się z ich kręgu, przecież całe życie obracałeś się w takim gronie, czemu miałbyś je teraz opuścić? Czekasz na odpowiedni moment? Oby tylko nie minęło na tyle dużo czasu, że zbyt dużo stracisz czekając. Czujesz, że brakuje Ci wiedzy, doświadczenia? Może warto przestać się nad tym zastanawiać, a po prostu przekonać?  Musimy sobie uświadomić czy powyższe pytania to nie są wymówki aby nie podejmować działań do zamiany swojego życia. Jesteśmy tu i teraz, to czy chcemy zdać się na cos czy wziąć sprawy we własne ręce zależy tylko od nas. Czemu nie spróbować czegoś zmienić? Wiele rzeczy może zmienić się na lepsze jeśli podejmiemy działania. W mojej pierwszej pracy w księgowości często spotykałem się z powiedzeniem „że wszędzie lepiej gdzie nas nie ma” to powstrzymywało wiele osób przed zmianą tego co robią, zmianą firmy. Jest to podejście osób, które wolą płynąć z prądem, pozostać w tym czym są, dać sobie poczucie bezpieczeństwa, ale z drugiej strony często nie doświadczyć czegoś lepszego. Ludzie sukcesu często działają szybko, nie chcą by ktoś wymyślił czegoś przed nimi, wychodzą ze strefy komfortu, szukają rozwiązań, inni tylko czekają aż ktoś podsunie im rozwiązanie. Wszystko w życiu jest budowane na błędach, a niepowodzenia stanowią fundament późniejszych właściwych decyzji, które przeradzają się w sukcesy. Wielu ludzi, którzy rzekomo są leniwi, nie ma wytyczonej drogi, brak im po prostu określonego celu do którego mieliby dążyć. Dlaczego mieliby się bardziej starać, szybciej biec skoro nawet nie wiedzą gdzie jest meta. Musimy zadać sobie pytanie co chcemy osiągnąć, czy wolimy spędzić życie przeglądając kolejne wiadomości, grając w gry, czy spotykając się ze znajomymi żeby powspominać przy każdym spotkaniu stare czasy? Czy może chcemy tworzyć nowe historie, samemu doświadczać i stawać się kimś lepszym? Jeśli czegoś bardzo chcemy zawsze znajdziemy odpowiedź jak to osiągnąć. Wszystko co do tej pory osiągnęła ludzkość zostało stworzone przez ludzi którzy nie płynęli z prądem, realizowali swoje marzenia, nie stali w miejscu, podejmowali ryzyko. Jeśli też chcemy osiągnąć swoje cele musimy przezwyciężyć prokrastynację, notować zadania każdego dnia, rozpychać się, a nie płynąć cały czas z prądem. 
            </p>
            <p class="main__header">
                <h2>Po co matematyka?</h2>
            </p> 
            <p class="main__paragraph">
                Podczas procesu mojej edukacji często zastanawiałem się czemu np. przekątną w kwadracie wyrażamy w tak brzydkiej liczbie a√2, czemu nie możemy tego wyrazić w liczbie całkowitej czy ułamku? Jak sobie wyobrazić a√2? Czemu ma służyć obliczanie wyrażeń trygonometrycznych, funkcji kwadratowej, macierzy, pochodnych, jak to się odnosi do tego co widzimy na co dzień? Czemu nauczyciele nie mówią o tym przedstawiając dane zagadnienie. Czy nie byłoby łatwiej zrozumieć i uczyć się gdybyśmy wiedzieli, że trygonometria służy np. do wyznaczenia wysokości drzewa znając kąt α
                

                Czy do zmierzenia szerokości rzeki (znając odległość między punktem A i C oraz kątem α
                (Obrazki pochodzą ze strony matemaks).  
                To byłoby już bardziej interesujące niż np. sin(90∘+α)=cosα i wyraża konkretną korzyść ze znajomości zasad trygonometrii. 
                Trygonometria służy nam nie tylko do powyższych obliczeń ale także umożliwia nam korzystanie z GPS i prowadzenia obserwacji astronomicznych. Często brakowało mi właśnie takiego odniesienia do rzeczywistości. Nauczyciele zawsze przedstawiają dane zagadnienie czytając definicję, a następnie podając wzory. Nie potrafiłem jednak przyporządkować tego do konkretnego problemu. Być może niektórzy nie potrzebują takiego kontekstu żeby dobrze zrozumieć jak rozwiązywać zadane problemy, ja jednak potrzebowałem odniesienia do rzeczywistości. Nie potrafiłem odpędzić od siebie pytań do czego mi się to przyda, po co to liczmy? Do czego się to odnosi. Być może nauczyciele powinni rozszerzać suche wzory i definicje o obraz rzeczywistości, do którego odnosi się dane zagadnienie, nie zajęłoby to przecież dużo czasu, a część uczniów mogłaby zainteresować się tematem, a przynajmniej w większym stopniu niż rozwiązywanie czegoś nie mając pojęcia do czego to ma służyć. Wiele sposobów nauczania matematyki sprowadza się do wkuwania na pamięć wzorów, uczenia kolejności rozwiązywania działań, ale tego skąd wziął się ten wzór i co dzięki niemu możemy obliczyć i po co, to już zostaje pominięte. Niektórzy nie potrzebują tego wiedzieć, wystarczy im zrozumieć jak rozwiązać zadanie. Ja jednak wolę wiedzieć po co mam coś robić, bo dzięki temu mogę odnieść tę wiedzę do czegoś użytecznego. Tłumaczenie nauczyciela, że dzięki wzorom będziemy mogli obliczać różne kąty w trójkącie daje mi niewielką zachętę ponieważ być może po zaliczeniu sprawdzianu już nigdy nie będę musiał obliczać żadnych takich kątów.
            </p>
            <p class="main__header">
                <h2>Co mnie motywuje?</h2> 
            </p>
            <p class="main__paragraph">
                Należy sobie zadać pytanie co jest naszą pasją, motywacją, co fascynuje nas najbardziej i przy czym czas mija najszybciej. Zastanówmy się jakie są nasze talenty, umiejętności. Co chcielibyśmy po sobie zostawić? Jak pragniemy być zapamiętani, oraz jaki mamy w życiu cel. Nie można się kierować oczekiwaniami innych!!! Liczy się tylko to co my chcemy osiągnąć, to co powinno nas uszczęśliwić, coś co daje nam impuls do działania. Żeby osiągnąć określone cele musimy zacząć kontrolować nasz mózg, musimy nabrać przekonania, że to my (świadomość) rządzimy organem wewnętrznym (mózgiem), zbiorem komórek, które pracują dla nas, umożliwiając naszym organizmom przetrwanie. Musimy sobie uświadomić, że jesteśmy czymś więcej niż zbiorami myśli, emocjami, wspomnieniami. Jesteśmy tym i jednocześnie czymś większym, czymś co wykracza poza schematy którymi myślimy, to od nas zależy jak pokierujemy swoim życiem, czego pragniemy, ale także jak potrafimy to wszystko zaprzepaścić.
                </p>

                <p class="main__header">
                    <h2>Sen</h2> 
                </p>
                <p class="main__paragraph">
                Sen możemy rozumieć jako wstrzymanie działania świadomości. W tym czasie nie są rejestrowane nowe dane wejściowe. W ciągu ostatnich lat badania dowodzą, że sen przede wszystkim służy do restrukturyzacji pamięci krótko i długotrwałej, a zatem bierze czynny udział w procesie uczenia się. Niektóre badania sugerują, że mózg oczyszcza się ze szkodliwych toksyn tj. beta-amyloidów, które są wysoce niepożądane, w dużych skupiskach obserwuje się je w chorobie Alzheimera. Nagromadzenie beta-amyloidu powoduje płytszy sen, a zatem pogarsza się pamięć. Im mniej fazy głębokiego snu, tym mózg jest mniej zdolny do oczyszczania się z tego szkodliwego białka. Sen jest zatem niezbędny to usuwania zbędnych beta-amyloidów, a także nieużywanych synaps, wzmacnia za to obecne i używane połączenia. Odnosząc się do terminologii komputerowej możemy powiedzieć, że podczas snu dane przenoszone są z pamięci krótkotrwałej (RAM) do pamięci długotrwałej (Dysk twardy). Kiedy śpimy nasz mózg wybiera jakie dane (wydarzenia zarejestrowane przez zmysły w ciągu dnia) należy umieścić w pamięci długotrwałej. Ponadto sen wpływa na naszą stabilność emocjonalną. Poniżej znajduje się tabela z rekomendowaną długością snu. 
                
                Tabela pochodzi z Wikipedii.
            </p>

            <p class="main__header">
                <h2>Koncentracja</h2> 
            </p>    
            <p class="main__paragraph">          
                Podczas świadomie utrzymywanej uwadze neurony kodują nowe połączenia między sobą, a następnie docierają do kory przedczołowej, gdzie całe ich populacje pobudzają się i zachowują aktywność jeszcze przez długi czas po zniknięciu pierwotnego obrazu. Dzięki mocnej koncentracji zachodzi zmiana siły synaps co w neurobiologii nazywa się długotrwałym wzmocnieniem synaptycznym. Kiedy osoba ucząca się świadomie skupia uwagę np. na nowym obcojęzycznym słowie, zagadnieniu czy informacji wprowadzonej przez nauczyciela, sprawia, że to nad czym jest mocno skupiony rozchodzi się szeroko w jego obwodach korowych, docierając aż do kory przedczołowej. W konsekwencji szanse zapamiętania tej informacji/słowa/zagadnienia są znacznie większe. Z kolei podczas gdy nie jesteśmy skupieni, informacja pozostaje w sferze mózgowych obwodów zmysłowych i nie ma okazji dotrzeć do pamięci długotrwałej. Wniosek jest zatem taki, że należy skupiać się na zagadnieniu, które chcemy opanować, a nauczyciele powinni zwracać uwagę czy uczniowie są skoncentrowani na problemie.  Jeśli uczniowie błądzą myślami podczas zajęć, jest mało prawdopodobne by nauczyli się czegokolwiek. Optymalizacja procesu uczenia powinna zatem polegać na skierowaniu uwagi uczniów na cel nauki, nie można dopuścić żeby uczniowie byli zajęci innymi rzeczami podczas zajęć. Żeby efektywnie nauczać, prowadzący zajęcia nauczyciele powinni angażować uczniów do podjęcia prób rozwiązania problemów na własną rękę. Nie powinno się dopuszczać sytuacji kiedy uczniowie mają komfort bierności. Rozwiązaniem tego typu problemu mogłyby być np częste testy, czy kartkówki po przerobieniu pewnej części materiału. Uczeń każdorazowo byłby zmuszony do przypomnienia sobie treści lekcji i odpowiedzenia na pytania co utwraliłoby dane zagadnienie w pamięci. 
                Wielokrotne czytanie danego fragmentu książki daje tylko poczucie opanowania materiału, w rzeczywistości informacje zapamiętywane są tylko w pamięci krótkotrwałej i szybko je zapominamy. Testy przeprowadzane np po tygodniu wykładów są dużo bardziej efektywne ponieważ zmuszją nas do wysiłku, a dzięki temu do zapisania danych w pamięci długotrwałej. Co więcej takie testy powinny zawierać materiał z poprzednich tygodni co pozwoliłoby utrwalać również zagadnienia z innych okresów i wiązać je ze sobą. 
            </p>

            <p class="main__header">
                <h2>Jak się „wylogować”?</h2>  
            </p>     
            <p class="main__paragraph">        
                Wiele osób szczególnie w młodym wieku bezpośrednio przed snem przegląda swoje smartfony. To samo robią również tuż po przebudzeniu, a często nawet kiedy obudzą się w ciągu nocy. Statystyki mówią, że dotykamy nasze telefony ponad dwa tysiące razy dziennie, a do ręki bierzmy co około dziesięć min. Z perspektywy ludzi pierwotnych możemy dostrzec, że ten kto miał rozeznanie na temat tego gdzie przebywają zwierzęta, jak się zachowują, kiedy tracą czujność, jak można się do nich podkraść miał większe szanse na powodzenie w polowaniu. Możemy zatem zauważyć, że im więcej wiemy o otoczeniu tym większe mamy szanse na przetrwanie – przynajmniej w odniesieniu do ludzi pierwotnych. Natura wyposażyła nas w substancję zwaną dopaminą. Mózg uwalnia ją gdy uczymy się czegoś nowego, a dodatkowo w ten sposób ułatwia nam proces uczenia się. Nasze mózgi potrzebują ciągle nowych informacji, nowych środowisk, nowych zdarzeń. Komórki w mózgu odpowiedzialne za wytwarzanie dopaminy uaktywniają się wyłącznie pod wpływem nowych rzeczy. Tak samo jak coś co przynosi nam jakąś wartość emocjonalną. W dzisiejszych czasach rolę tę spełniają telefony czyli kieszonkowe komputery z dostępem do sieci. Pojawianie się nowych obrazów na ekranie telefonów powoduje uwolnienie dopaminy, co przekłada się na to, że klikamy więcej i więcej. Zdarzało się, że patrząc w monitory moich współpracowników czy znajomych widziałem kilkadziesiąt niezamkniętych kart. Jest to spowodowane właśnie potrzebą zdobywania nowych informacji. Jak dowiodły badania samo przeglądanie serwisów informacyjnych czy scrollowanie na facebooku nie jest paliwem dla układu nagrody. Jest nim niepewność co zobaczmy za chwilę – być może będzie ciekawsze od tego co właśnie widzę/czytam, a jeśli nie będzie to może następne będzie itd. Przeprowadzono wiele badań na zwierzętach jednak przytoczę tu tylko te dotyczące ludzi. Kiedy grupie badanych osób kazano wylosować kartę, taką dzięki której mogli wygrać pieniądze, stwierdzono że poziom dopaminy u nich wzrastał o wiele mniej kiedy wiedzieli, że każda karta jest tą wygrywającą, niż wtedy, kiedy nie było to pewne. Naukowcy jeszcze nie wyjaśnili dlaczego mózg nagradza niepewne wyniki większą porcją dopaminy, możemy jednak przypuszczać że chodzi o to by zapewnić nam dodatkową porcję motywacji. Innym przykładem może być nasz zwyczajny dzień w pracy. Usiłując skupić się na jakimś zadaniu nagle słyszymy wibrację telefonu (poziom dopaminy się zwiększa) zastanawiamy się co, a być może kto do nas napisał, czy to powiadomienie o wysłaniu przesyłki, a może ktoś chce się z nami spotkać? Może dostaliśmy czyjeś zdjęcie z wakacji? A może to propozycja pracy na linkedin? Zaglądamy do telefonu, czytamy otrzymanego maila, po chwili zauważamy emanującą reklamę (wyprzedaż butów zimowych – czemu by nie spojrzeć? Co prawda zima dopiero za pół roku, ale być może teraz będzie taniej). Po wejściu na stronę i przejrzeniu kilku par zauważamy ofertę wakacji (czemu by nie przejrzeć jakie są teraz ceny?), chwilę późnej otrzymujemy powiadomienie o dodaniu nowego zdjęcia na Instagramie zamieszczone przez jedną z osób, którą śledzimy. Po jakimś czasie okazuje się, że mamy o wiele mniej czasu na skończenie swojego zadania w pracy. Nasz mózg (tak jak w przypadku pierwotnych ludzi) robi dokładnie to samo co robił tysiące lat wcześniej, nagradza niepewne wyniki (za pomocą dopaminy czyli neuroprzekaźnika złożonego z azotu, wodoru i tlenu). Mózg poszukuje nowych informacji, szczególnie tych nacechowanych emocjami oraz związanych z niebezpieczeństwem. Mechanizmy związane ze strategią mózgu służące przetrwaniu kierują nas od jednego do drugiego cyfrowego cukierka. Mózg ignoruje fakt, że mamy do wykonania konkretne zadanie, został przecież stworzony do pomagania naszym przodkom w przetrwaniu nie zaś do weryfikowania wpłat od kontrahentów. 
                Ignorowanie smartfonów niestety samo w sobie też wymaga aktywnego wysiłku. Usiłując odpędzić myśli od widocznego na biurku telefonu tracimy poziom koncentracji. Jest to całkowicie uzasadnione ponieważ nasz mały przyjaciel (dopamina) sygnalizuje mózgowi na co należy zwrócić uwagę. Wyrzut dopaminy następuje kilkaset razy w ciągu dnia (za każdym razem kiedy coś sprawdzamy w telefonie) jesteśmy już więc nieźle zorientowani w tym co sprawia nam przyjemność. Weźmy za przykład próbę uczenia się do ważnego sprawdzianu, wszystko jest już przygotowane – książka leży otwarta na biurku, obok nowy czysty zeszyt, wystarczy tylko „zacząć” to pierwsze zadanie, ale nagle zauważmy ten prostokątny kształt leżący jakieś dwadzieścia cm od książki, odwrócony wyświetlaczem w stronę biurka, nic przecież nam nie grozi, nie możemy go teraz wziąć do ręki bo przecież przeznaczyliśmy najbliższe 2h na przygotowanie do sprawdzianu. A może by tak na chwile? Jak możemy zauważyć walczymy tutaj z pokusą wzięcia smartfona do ręki. Jest to aktywne działanie mózgu i odwodzi nas nie tylko od docelowego zadania, zmniejsza się jego zdolność do wykonywania innych zadań. 
                Zapisywanie danych z pamięci krótkotrwałej do pamięci długotrwałej. 
                Proces uczenia się czyli przenoszenia danych z pamięci krótkotrwałej (RAM) do długotrwałej (dysk twardy) wymaga zmiany naszego okablowania (połączeń między komórkami) w mózgu. Transfer danych do pamięci długotrwałej, w której dane przechowywane są znacznie dłużej (miesiące, lata) jest procesem złożonym. Podczas tworzenia nowych połączeń na długi czas potrzebne jest wytworzenie nowych białek. To jednak może nie wystarczyć – żeby cały proces się scementował mózg musi wzmocnić sygnał, przepuszczając go kilkakrotnie przez nowo utworzone połączenie. Proces zapisywania informacji do pamięci długotrwałej nazywa się konsolidacją i jest bardzo energochłonny. Proces ten zachodzi głównie w nocy podczas snu. Przypuszcza się, że jest to najważniejszy powód, dla którego w ogóle potrzebny jest nam sen. Proces konsolidacji polega na skupieniu uwagi na danej informacji, mówiąc tym samym mózgowi że jest to istotne i warte inwestycji energetycznej. Proces ten będzie jednak nieskuteczny jeśli zabraknie nam koncentracji. Często w drodze do pracy nagle uderza nas myśl „czy na pewno zamknęliśmy drzwi wejściowe”, albo czy wyłączyliśmy żelazko, wynika to z tego, że nie skupiamy się na tej czynności (rozwiązaniem będzie zrobienie, powiedzenie czegoś niestandardowego podczas zamykania drzwi bądź wyciągania przewodu żelazka z gniazdka. W ten sposób angażujemy mózg do wymyślenia czegoś i tym samym skupiamy się  na danej chwili). Wracając do procesu konsolidacji, po dostatecznym skupieniu się na danej informacji jest ona zatrzymywana w pamięci roboczej (RAM) – dopiero stamtąd transferowana jest do pamięci długotrwałej (dla uproszczenia HDD). Surfowanie po Internecie zakłóca proces, w którym nasze doświadczenia stają się elementami pamięci. Pomijając fakt, że mózg nie jest w stanie skupić uwagi kiedy co kilkanaście sekund pojawia się nowa informacje, to jeszcze pamięć robocza jest przeładowana (przydałoby się ją zwolnić, tak aby mając otwarte kilkadziesiąt kart przeglądarki Football Manager chodził jeszcze płynnie). Oszukujemy się jeśli myślimy, że ilość czasu spędzona nad książkami przekłada się na ilość rzeczywiście zapamiętanych informacji – i to mając cały czas włączony komputer i obok wibrującego smartfona. Niestety nie zdajemy sobie sprawy, że w rzeczywistości prawie się nie uczymy. Mózg jest zadowolony ponieważ nieustannie otrzymuje zastrzyki dopaminy, ale czy nasi rodzice, nasze kariery i my sami będziemy z tego zadowoleni?
                Czy wyszukiwarki komputerowe działają jak zmienne w programowaniu? 
                Kiedy tworzymy jakąś zmienną i przypisujemy jej jakąś wartość, nazwa zmiennej to tylko adres w pamięci do rzeczywistego miejsca przechowywania informacji np. let name = „Jacek”; - name to adres do miejsca w pamięci, w którym znajduje się wartość „Jacek”. Czy nasze mózgi działają podobnie? Czy mózg wiedząc gdzie znaleźć informację uzna, że jej zapamiętywanie jest zbyteczne? W obecnych czasach mając nieograniczony dostęp do informacji wystarczy zapamiętać miejsca skąd możemy się dowiedzieć interesujących rzeczy nie zapamiętując ich. W takim razie tracimy zdolność do trwałego zapamiętywania informacji? Przeprowadzono badanie grupy zwiedzającej muzeum sztuki część osób miała aparaty fotograficzne i robiła dziełom zdjęcia, a inna tylko oglądała. Następnego dnia pokazano grupie obrazy wystawione w danym muzeum, ich zadaniem było odpowiedzieć czy je pamiętają. Grupa, która robiła zdjęcia wypadła gorzej od grupy, która podziwiała dzieła na własne oczy. Czy mózg wiedząc, że dana informacja została utrwalona na zdjęciu wybrał tylko adres (dysk aparatu) do miejsca jej przechowywania? Czy możemy zatem stwierdzić, że mózg wiedząc o gdzie jest informacja wybiera zapamiętanie jak się do tej informacji dostać? Jeśli więc chcemy przyswoić jakąś informację musimy poświęcić jej trochę czasu. Przełączając co kilka sekund karty przeglądarki nie dajemy szansy naszym mózgom na zapamiętanie informacji. Niestety wiele osób w dzisiejszym świecie dostrzega tylko zalety korzystania z komputerów i dowolnego dostępu do informacji dzięki nim. Zastanówmy się jednak czy nie jest to przeniesienie odpowiedzialności za myślenie na maszyny? 
            </p>
            <p class="main__header">
                <h2>Starzenie się mózgu</h2> 
            </p>
            <p class="main__paragraph">
                W ludzkim ciele proces odnowienia się budulca czyli komórek następuje co kilka miesięcy lub lat (w zależności od organu). Statystki mówią o 98% komórek, które są regularnie zastępowane przez nowe, a jako przykład możemy tutaj wymienić komórki tworzące skórę czy płuca, które odnawiają się co kilka tygodni. Nieco dłużej trwa proces odnowy komórek tworzących kości (około 10 lat). Obecnie wiemy, że w okresie starości mózg traci bezpowrotnie jakąś część komórek nerwowych, ale jest również zdolny do ciągłego wytwarzania nowych (zwłaszcza dotyczy to hipokampu czyli obszaru odpowiedzialnego za pamięć). Starsze mózgi wytwarzają mniej neuroprzekaźników i mają mniej receptorów. A im mniej neuroprzekaźników (dopaminy, serotoniny, acetylocholiny) tym trudniej o sprawny proces pamięciowy. Jak zatem zadbać o jak najlepsza formę naszych mózgów? Najstarsze społeczności na świecie czyli mieszkańcy Ogliastry (Sycylia), Okinawy (Japonia) i Ikarii (Grecja) przez całe swoje życie przemierzali każdego dnia wiele kilometrów, zatem ich aktywność fizyczna nie ograniczała się do kilkudniowych zrywów, a była rutynowa przez całe życie. Nasze mózgi potrzebują doświadczać aktywności fizycznych, a regularny wysiłek z pewnością wpłynie na nie korzystnie.  Właściwe odżywianie ma również ma duży wpływ na kondycję naszego mózgu. Dieta długowiecznych społeczności składa się przede wszystkim z pokarmów roślinnych, kwasów omega-3, antyutleniaczy (japońska zielona herbata, sardyńskie Cannonau) a unika tłustego mięsa. Kolejnym ważnym aspektem jest sen, o którym wspomniałem w jednym z poprzednich akapitów. Nasz model zakłada pracę do dla uproszenia do 65 roku życia. Po tym okresie wiele osób przechodzi na emeryturę i ich aktywność umysłowa drastycznie spada. Jest to bardzo niekorzystne zarówno dla ciała jak i dla mózgu. Warto w tym okresie zadbać o jakieś hobby, kolejny cel w życiu, spróbowanie czegoś nowego. Życie towarzyskie również ma wpływ na hamownie procesów starzenia – spotkania z przyjaciółmi, znajomymi, rodziną, w kołach zainteresowań, podczas wyjść do teatru pomagają zatrzymać wiele potencjalnych negatywnych objawów starzenia się mózgu. Ostatnim punktem jest ustawiczna edukacja i jej zbawienny wpływ na ludzki mózg. Ciągłe kształcenie się, nie tylko pod względem akademickim (każda nowa wiedza którą przyswajamy to proces uczenia) pomaga w zapobieganiu starczego otępienia.
            </p> 
            <p class="main__header">
                <h2>Wróćmy do początków</h2> 
            </p>   
            <p class="main__paragraph">            
                Po co w ogóle ludzie muszą się uczyć? Czy nie prościej byłoby gdybyśmy rodzili się już z umiejętnościami nabytymi przez naszych przodków? Znajomością języków, matematyki, wiedzy potrzebnej do życia w społeczeństwie? Czy jeśli porównać człowieka do komputera nie może mieć on wgranego oprogramowania z przynajmniej podstawową wiedzą? Czy takim ludziom nie byłoby łatwiej przetrwać z ewolucyjnego punktu widzenia? Otóż jest to niemożliwe z biologicznego punktu widzenia . Ludzkie DNA nie dysponuje odpowiednia wymaganą ilością pamięci by zawrzeć widzę zgromadzoną pokolenia wstecz. Ludzkie chromosomy zawierają trzy miliardy par liter A, C, G i T (adenina, cytozyna, guanina oraz tymina) czyli cząsteczek składających się z azotu, wodoru i tlenu (zwanych zasadami azotowymi). Na jaką liczbę danych się to przekłada? Informacje mierzymy w bitach 0 albo 1 – każda z czterech liter (A, C, G, T) układa się w dwa bity (00, 01, 10, 11), a ludzkie DNA zawiera w sumie sześć miliardów bitów. W dzisiejszych czasach posługujemy się częściej jednostką bajta, który jest odpowiednikiem ośmiu bitów. Ludzki genom możemy zatem przyrównać do około 750 megabajtów co jest równe pojemności płyt CD-ROM. Na podstawie tych danych genom zamknięty w zapłodnionej komórce jajowej musi utworzyć kompletny ludzki organizm. Każda cząsteczka musi się zgadzać poczynając od właściwie ustawionych cząstkach chemicznych w nerkach kończąc na mózgu. Pojemność naszych mózgów jest zaś szacowana na sto terabajtów, czyli sto tysięcy razy większa od tego co jest przechowywane w naszym genomie. Widzimy zatem, że mózg ma znacznie więcej detali niż zawierał plan jego budowy. Możemy przez to rozumieć, że my jako użytkownicy mózgu mamy do dyspozycji zapełnienie tego co otrzymaliśmy w wersji podstawowej. Uczenie się to triumf gatunku ludzkiego –jesteśmy zdolni do adaptowania się do otoczenia, języka, kultury i pożywienia, a porównaniu do innych ssaków u nas ten proces rozciąga się na wiele lat, podczas gdy zwierzęta muszą uczyć się błyskawicznie żeby być przystosowanym do środowiska. Proces uczenia się możemy porównać do chwytania jakiegoś fragmentu rzeczywistości i przenoszenia go do wnętrza mózgu. Dzięki temu zbierane dane trafiające do naszych mózgów stają się wyrafinowane i na tyle abstrakcyjne, że możemy je odnieść do innych kontekstów. Można zatem powiedzieć, że powstają nowe modele rzeczywistości tylko w mniejszej skali. Żeby w pełni sobie to uświadomić możemy wyobraźmy sobie miasto, w którym żyjemy, dom, mieszkanie. Kiedy zamkniemy oczy mamy przed oczami ulice, pokoje, układ mebli – te mapy zostały przez nas przyswojone w procesie nauki. W naszych mózgach są liczne modele naszych fizycznych ciał, a mózg nieustannie z nich korzysta w celu mapowania pozycji kończyn oraz kierowania ich ruchem czy zachowaniem równowagi całego ciała. W innych modelach przechowujemy wiedzę o tym jak pisać, mówić, jeździć na rowerze czy samochodem. Jeszcze inne pomagają nam identyfikować ludzi, otoczenie, dźwięki. To wszystko pozwala nam generować realistyczne symulacje otaczającego nas świata. 
            </p>
            <p class="main__header">
                <h2>Podsumowanie</h2> 
            </p>
            <p class="main__paragraph">
                Powszechnie spotykamy się z założeniem, że gra na instrumencie pomaga w rozumieniu/nauce matematyki. Ja poszedłbym dalej w tych rozważaniach – nauka czegokolwiek co wymaga skupienia i precyzji pomaga w nauce matematyki i innych przedmiotów ścisłych. Umiejętność skupienia przez dłuższy czas żeby opanować daną czynność jest niezbędna w przypadku nauki matematyki. Kiedy uczymy się grać na instrumencie musimy wielokrotnie powtarzać te same schematy ruchów co dla wielu może wydawać się nudne. Niektóre dzieci szybko tracą zainteresowanie kiedy w ciągu kilku dni nie będą potrafili grać jak ich idole. Innym dobrym przykładem umiejętności, która pomaga w nauce matematyki jest rysunek. Na podstawie swoich własnych obserwacji zauważyłem pewne prawidłowości, w których osoby uczące się rysować osiągają dobre/bardzo dobre wyniki w nauce matematyki. Rysunek jest tanim i łatwym sposobem, który może pomóc w nauce matematyki. W Internecie znalazłem informacje na temat wczesnych doświadczeń dzieci z rysunkiem. Mówią one o możliwościach poznawczych dzieci w wieku kilku lat, w wieku późniejszym i przewidywanych sukcesach w nauce matematyki . Kiedy czterolatek pokazuje nadzwyczajne umiejętności w rysowaniu ludzi, w wieku dwunastu lat będzie lepszy z matematyki od tych którzy w wieku czterech lat nie byli tak dokładni w swoich rysunkach. Te zdolności do rysowania ludzkich figur pozwalają przewidzieć późniejsze osiągnięcia dzieci w nauce matematyki. Młode dzieci przejawiają ogromne różnice w zdolności do rysowania ludzkich figur, niektóre z nich bardzo dokładnie rysują ludzką postać, inne zaś jedynie kreślą linie które ledwo przypominają bądź wcale nie przypominają człowieka. Związek rysowania ludzkiej postaci przez dzieci z ich późniejszymi osiągnięciami matematycznymi polega na zauważaniu przez dziecko proporcji, użycie wolnych przestrzeni, symetryczności – są to dane, które rysunek dzieli z matematyką. Osoby, które zaczynają rysunek w wieku nastoletnim również ćwiczone są zauważania proporcji, dokładności oraz czystości. Podczas rysowania trzeba się nauczyć nie tylko rozpoznawać perspektywę, dobrze kreślić krawędzie czy kąty, ale również bardzo dużo zauważać – jak padają cienie, jak stworzyć iluzję trzeciego wymiaru, wszystko to ma przełożenie w procesie nauki matematyki. Dzieci, które rysują nie tylko potrafią się na długo skoncentrować, ale też są dociekliwe i umieją spojrzeć na zadanie z wielu perspektyw. Nie poddają się po chwili niepowodzenia ponieważ wiedzą jak długo trwa proces ukończenia skomplikowanego rysunku. Podsumowując opanowanie gry na instrumencie czy rysunku na dobrym poziomie zmusza uczącego się do poświęcenia wielu godzin na schematyczne działania, ucząc je cierpliwości, wytrwałości czy koncentracji co pozwoli im w późniejszych latach na skuteczniejszą naukę przedmiotów ścisłych. Czy zastanawialiście się czy dlaczego studenci medycyny wybierają właśnie taką drogę? Przecież nie odziedziczyli genu studiowania na akademii medycznej, a mimo to wśród lekarzy możemy zaobserwować wielopokoleniowe uprawianie tej profesji. Kiedyś pytano takich studentów o to czemu zdecydowali się właśnie na taką ścieżkę zawodową. W odpowiedziach przewijały się dwa główne motywy mianowicie tradycje rodzinne oraz doświadczenie choroby w dzieciństwie, która zakończyła się pełnym wyzdrowieniem. Dzieci, które nie pochodzą ze środowisk lekarskich mogą zafascynować się medycyną podczas pobytu w szpitalu, oczywiście te pobyty nie mogą wiązać się z negatywnymi emocjami. 
                Organizacja Współpracy Gospodarczej i Rozwoju (OECD) raz na trzy lata przeprowadza badanie, którego celem jest sprawdzenie umiejętności praktycznego zastosowania wiedzy i na tej podstawie określenie, na ile młodzież jest gotowa do podjęcia wyzwań stojących przed nią w przyszłości. 
                Badania PISA prowadzone przez Organizację Współpracy Gospodarczej i Rozwoju (OECD) raz na trzy lata wśród piętnastolatków z całego świata dotyczące stylu życia, rodzin, domów oraz rozkładów 
                Jest to największe międzynarodowe badanie umiejętności uczniów na świecie, realizowane co 3 lata we wszystkich krajach członkowskich OECD, a także w kilkudziesięciu innych krajach.
                Celem badania PISA jest sprawdzenie umiejętności praktycznego zastosowania wiedzy i tym samym określenie, na ile młodzież jest przygotowana do podjęcia wyzwań, które staną przed nią w przyszłości. Nie służy ono zatem ocenie poziomu wiedzy i umiejętności poszczególnych uczniów czy poszczególnych szkół, lecz ocenie skuteczności szeroko rozumianego systemu edukacji w każdym z krajów uczestniczących w badaniu.
                Badanie PISA nie daje gotowych rozwiązań dotyczących na przykład poprawy programów nauczania lub reform systemu szkolnictwa. Zakres sprawdzanych umiejętności nie ogranicza się również do zagadnień zawartych w krajowych podstawach programowych. Oznacza to, że uczniowie w trakcie badania muszą sobie poradzić z problemami, z którymi nie zawsze mają do czynienia w czasie nauki szkolnej. Badanie skupia się na procesach analizowania, rozumowania i efektywnego przedstawiania rozwiązań. Uczniowie muszą się wykazać umiejętnościami potrzebnymi i wykorzystywanymi w dorosłym życiu, a nie suchą wiedzą teoretyczną. W wyniku testów zaobserwowano pewne prawidłowości. Jedną z nich był związek wykształcenia matki z dobrymi wynikami na teście, a drugą ilość książek w domu. Ciekawym jest to, że dobre wyniki nie miały związku z wykształceniem ojca, a właśnie matki. 
                Rozważmy jeszcze jeden przypadek trenowania umiejętności jakim jest sport. Do wyrobienia techniki, koordynacji, taktyki również potrzeba wielu lat praktyki i powtarzania pewnych elementów i o ile nie jest to skok o tyczce czy rzut oszczepem w sportach drużynowych mamy cały czas zmieniające się okoliczności. Gramy z różnymi osobami, sytuacje na boisku mogą się dwa razy nie powtórzyć podczas tej samej gry. Dodatkowo cały czas mamy wyrzuty dopaminy kiedy pojawia się możliwość zdobycia bramki czy udanej obrony. Tak nie jest przypadku rozwiązania zadania matematycznego na które musimy poświęcić często dużo czasu żeby otrzymać dobre rozwiązanie. Sport drużynowy jest zbyt nieprzewidywalny (zwłaszcza wśród dzieci) nie uczy skupienia nad rozwiązaniem czegoś bo na boisku sytuacje często rozwiązują się przypadkowo same. 
                Wszystko o czym mogliśmy przeczytać powyżej skłania się ku jednej istotnej refleksji – nauczanie to proces ciągły, nasze mózgi pragną zawsze więcej, o czymś świadczą wyrzuty dopaminy podczas poznawania nowych rzeczy, to że wybieramy rozrywkę w internecie świadczy o rozwoju naszych cywilizacji, gdy cofniemy się do czasów bez smartfonów zobaczymy podobne prawidłowości – ludzie czerpali informacje z magazynów, książek, spotkań towarzyskich. Wymieniali te samo informacje, które wymieniamy teraz, ale przez brak narzędzi takich jak smartfony, komputery robili to na dużo mniejszą skalę. Jednak to jak działały mózgi wtedy, a teraz – to co powodowało ich zwrócenie uwagi, zainteresowania jest takie samo. Nadal chcemy wiedzieć co robią znajomi, jak żyją, co się dzieje w kraju, wiemy że bez tej wiedzy nie odnaleźlibyśmy się w postępujących społeczeństwach. Żeby skutecznie się uczyć czasem potrzebujemy zmienić nasze nawyki, przeprogramować pewne schematy działań oraz uświadomić sobie, że oglądanie bohaterów na youtube nie zawsze przynosi nam korzyści. Powtarzanie tych samych czynności podczas nauki matematyki czy innych przedmiotów ścisłych może się wydawać nudne na tle tego co oferuje dzisiejsza cywilizacja, ale zastanówmy się czy chcemy w życiu być tylko odbiorcami przyjemności, czy sami je tworzyć. Czasem być może warto się zastanowić czy zanim zasiądziemy do nauki czegoś trudnego nie powinniśmy stworzyć w naszej wyobraźni innego obrazu niż kilka godzin trudzenia się nad problemami. Może należy spojrzeć na to w bardziej pozytywny sposób? Podczas mojej wieloletniej pracy często słyszałem „ale mi się dziś nie chce”, słyszałem to wielokrotnie, a być może nie było tygodnia w którym nie usłyszałbym tych słów. Zastanówmy się czy wypowiadanie takich słów pomaga? Czy dzięki temu zechce nam się pracować, uczyć starać? Czy nie warto zmienić podejścia i zacząć mówić „chcę dziś pracować” nawet jeśli wiemy, że praca nie jest satysfakcjonująca, możemy natrafić na problemy i konflikty. Myślę, że nie zaszkodzi spróbować, a być może wiele kwestii pozostanie rozwiązanych. Myślę, że dobrym początkiem jest zainteresowanie się wykorzystaniem swojego czasu, czy jest on pożytkowany mądrze i dojrzale, oraz czy wykorzystujemy nasze mózgi do realizacji celów, czy zaspokajania przyjemności. Musimy spojrzeć na nasze życie z innej perspektywy i zwrócić uwagę na ten czas, musimy po prostu przystąpić do działania bez myśli o niepowodzeniach. Pamiętajmy, że wiele wynalazków było w wyobrażeniach większości ludzi niedorzecznymi, dopóki ludzie którzy się nimi nie przejmowali nie stworzyli tego i nie ułatwili życia wszystkim innym.
                „Wielokrotnie uderzał mnie fakt, że nauczyciele przedmiotów ścisłych jeszcze bardziej niż pozostali nie potrafią zrozumieć, że ich uczniowie mogą nie rozumieć. Bardzo nieliczni poważnie rozważyli takie zagadnienia jak błąd, ignorancja i bezmyślność.” Gaston Bachelard. 
            </p>


        </main>
    </div>

    <footer id="footer">Jacek Książek 2022</footer>
    

    
</body>
</html>